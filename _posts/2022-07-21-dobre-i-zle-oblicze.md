---
layout: post
title: "Dobre i złe oblicze bojowych ras psów"
excerpt: "Niektóre psy, częściowo słusznie, uważa się za bardziej bojowe od innych. Jednak tylko od nas zależy, jak skanalizujemy ich energię i czy wrodzone skłonności zostaną wykorzystane w dobrym, czy w złym celu."
thumbnail: "/img/blog/timothy-perry-68k0-ln4Xg8-unsplash.jpg"
---

Niektóre psy, częściowo słusznie, uważa się za bardziej bojowe od innych. Jednak tylko od nas zależy, jak skanalizujemy ich energię i czy wrodzone skłonności zostaną wykorzystane w dobrym, czy w złym celu.

## Oddane pitbulle

W połowie XIX wieku pitbulle zaczęły przybywać ze swoimi pierwotnymi właścicielami z Wielkiej Brytanii do USA. Wkrótce rozprzestrzeniły się na nowym kontynencie i wiele z nich mogło tam zacząć nowe życie. 

„Do wybuchu I wojny światowej pit bulle stały się tak kochane jako narodowy symbol, że dosłownie i w przenośni nosiliśmy je na rękach”, pisze Bronwen Dickey w książce „ Pit Bull: The Battle over an American Icon” i przy okazji zauważa z podziwem, że psy to jedyny gatunek, która przedkłada nasze bezpieczeństwo nad swoje własne. Między innymi dlatego pitbulle mogły zacząć wówczas karierę jako psy pilnujące obejść, psy pasterskie, a po odpowiednim treningu – psy broniące członków rodziny, w tym dzieci. 

Warto również zadbac o prawidłowe spożytkowanie ich energii podczas długich i intensywnych spacerów, biegów oraz innych form aktywności fizycznej.

![placeholder](https://stopwalkompsow.pl/img/blog/timothy-perry-68k0-ln4Xg8-unsplash.jpg)

Fot.: Timothy Perry, źródło Unsplash. 

## Zjawiskowy dog argentyński

Te psy zaczęły być hodowane w Argentynie w 1928 roku. Są znane z dużych pokładów energii, która musi być skanalizowana poprzez długie spacery i zabawy każdego dnia. Bez takich bodźców uwagę psa da się przekierować na rywalizację, ale chyba rozsądniej byłoby poświęcić swojemu psu odrobinę uwagi. 

„Odpoczywam na dzielnicy ubrany w Valentino – kamizelka jest biała jak mój dogo argentino”, śpiewa niemiecki raper Fard w piosence „Dogo Argentino”. Nie on jeden wykorzystał niezwykłą urodę i barwę tego psa do teledysku. Za życie głównie na świeżym powietrzu i wśród terenów zielonych Dogo Argentino odwdzięcza się wyjątkowym oddaniem dla swojego właściciela, o którym z taką czułością śpiewa raper.

## Prawdziwy charakter rottweilera

Na szczęście uliczny widok rottweilerów z przyciętymi ogonami i kolczatką wbitą w szyję to już raczej relikt lat 90. Trudno się dziwić, że po latach takiego traktowania wiele psów tej rasy nie ma łatwego charakteru, ale prawda o rottweilerach jest inna. To jedna z najstarszych ras psów, zaganiająca bydło na pastwiska już w czasach rzymskich!

„Dobrze utrzymany i odpowiednio hodowany rottweiler będzie spokojny, pewny siebie, odważny, ale niezbyt agresywny„, pisze na swojej stronie organizacja charytatywna The American Kennel Club. W tym wcieleniu sprawdzi się jako kochający towarzysz domowników i lojalny obrońca domu.

## Bulterier – tylko tak wygląda

Specyficzny kształt pyska sprawia, że ten pies po prostu wygląda niepokojąco. Chyba tylko z tego powodu jest ulubieńcem tych, którzy chcą budzić respekt. A jaka jest prawda o bulterierze? To przyjaciel całej rodziny, który czas z równą chęcią spędza na kanapie, co na spacerze. Dobrze odnajduje się też [w towarzystwie innych zwierząt](https://www.youtube.com/watch?v=eeo5wj-rZLo). Trzeba się postarać, by metodycznym treningiem popsuć mu charakter.

## Podsumowanie

Psy nie mają zbyt walecznej natury, ale w wyniku intencjonalnych zabiegów hodowców na przestrzeni lat udało się doprowadzić do powstania ras, które mają bardziej bojowe cechy od innych. Dziś – po setkach lat – w niektórych miejscach wciąż odbywają się walki psów, ale można też już mówić o innej walce: osób, które nadal chcą czerpać zyski z cierpienia zwierząt z tymi, którzy postulują wykorzystanie psów ras bojowych w pozytywnym celu. 

