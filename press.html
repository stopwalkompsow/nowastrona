---
layout: default
title: Stop Walkom Psów – Press
description: Kampania Przeciwko Walkom Psów
image: https://stopwalkompsow.github.io/img/dog1.jpg
slug: press
---

<div class="blackhead">
  <h1 style="font-style: bolder; text-align: center">Stop walkom psów</h1>
  <br />
  <p class="blackp">
    Walki psów to stary jak świat, krwawy, a właściwie sadystyczny proceder, w
    którym dwa psy, zwykle specjalnie wyselekcjonowane drogą wybiórczej hodowli,
    poddane odpowiedniej tresurze i warunkowaniu, zmuszane są do walki ze sobą u
    uciesze widzów, a także dla korzyści finansowych (hazard - obstawianie
    zwycięzcy). Walki toczą się tak długo, aż jeden z psów nie będzie chciał,
    lub nie będzie w stanie, kontynuować walki.
  </p>
  <p class="blackp">
    Rasy typu pit-bull są powszechnie, choć nie wyłącznie, wystawiane do walk.
    Rasy o dużych rozmiarach ciała, o kanciastych szczękach, w konsekwencji
    takich działań zostały niesprawiedliwie zaliczone do kategorii „psów
    niebezpiecznych", dlatego też są rutynowo kupowane przez osoby pragnące
    posiadać zwierzęta, które podkreślą ich status oraz będą wzbudzały strach
    lub szacunek. Amerykański pitbulterier to, co do zasady, pies z wyboru
    wykorzystywany w organizowanych walkach. Psy takie są hodowane ze względu na
    specyficzne cechy, takie jak tzw. gameness (gotowość i żądza walki nawet
    wtedy, gdy zwierzę jest ciężko ranne) oraz style walki. Cecha ta zasadniczo
    odróżnia je od niewalczących psów, u których zachowania agresywne zazwyczaj
    ustają, gdy drugi pies się podda lub wycofa.
  </p>
  <p class="blackp">
    Ze względu na okrucieństwo cechujące takie pokazy, istnieje powszechne
    przekonanie, że w Europie nie organizuje się już walk psów. Przeświadczenie
    takie wynika głównie z tego, że jest to proceder bardzo utajniony,
    informacje o walkach przekazywane są tylko w wybranych kręgach, a same walki
    odbywają się za zamkniętymi drzwiami. Co więcej, walki psów nierzadko
    powiązane są z przestępczością zorganizowaną i nielegalnymi grami
    hazardowymi. W wielu krajach walki psów zostały albo jednoznacznie zakazane,
    albo też mogą być ścigane na mocy krajowych przepisów dotyczących zwalczania
    okrucieństwa wobec zwierząt.
  </p>
  <p class="blackp">
    Polska Ustawa o ochronie zwierząt z dnia 21 sierpnia 1997 r. również
    penalizuje organizowanie walk psów, choć przepisy w tym zakresie wymagają
    korekty. Zasadniczym problemem jest zakwalifikowanie organizowania walk psów
    zarówno jako wykroczenie (art. 16 - Zabrania się wykorzystywania zwierząt w
    widowiskach i sportach noszących znamiona okrucieństwa, w szczególności
    zabrania się organizowania walk z udziałem byków, psów, kogutów), jak i
    przestępstwo (art. 2 - Przez znęcanie się nad zwierzętami należy rozumieć
    zadawanie albo świadome dopuszczanie do zadawania bólu lub cierpień, a w
    szczególności: (…) 15) organizowanie walk zwierząt).
  </p>
  <br />
  <h2 style="font-style: bolder; text-align: center">Cierpienie zwierząt</h2>
  <br />
  <p class="blackp">
    Cierpienie powiązane z walkami psów nie ogranicza się tylko do
    zmasakrowanych ciał zwierząt walczących na „ringu". Okrutne są również
    reżimy szkoleniowe dla walczących psów. Zwierzęta są brutalizowane i
    warunkowane do reagowania przemocą. Małe psy, koty i króliki, często
    wykradane zwierzęta domowe, mogą być używane jako żywa przynęta do ćwiczeń
    na bieżni lub innych ćwiczeń na wytrzymałość (tzw. ćwiczenia cardio).
  </p>
  <p class="blackp">
    Rany odnoszone przez psy biorące udział w walkach psów są często bardzo
    poważne, a nawet śmiertelne. Zarówno psy wygrywające jak i te przegrywające
    doznają nie tylko poważnych siniaków, ale i głębokich ran szarpanych, czy
    złamań kości. Psy biorące udział w tego rodzaju procederze mogą umrzeć z
    powodu utraty krwi, wstrząsu, odwodnienia, wyczerpania, czy też w wyniku
    infekcji - rozwijających się po kilku godzinach lub nawet kilku dniach po
    odbytej walce. W wyniku tego procederu cierpią również inne zwierzęta,
    nierzadko stając się ofiarami; są to takie psy, które nie wykazują
    pożądanych cech, a więc okazują się nieprzydatne do organizatorów walk.
    Wówczas są po prostu zabijane brutalnymi metodami, takimi jak strzał z broni
    palnej, utopienie, skatowanie, porażenie prądem, a nawet pozostawienie ich
    na łaskę innych, uwarunkowanych na agresję psów, co zazwyczaj kończy się
    zagryzieniem na śmierć.
  </p>
  <br />
  <h2 style="font-style: bolder; text-align: center">
    Różne rodzaje walk psów
  </h2>
  <br />
  <p class="blackp">
    Okazuje się, że walki psów mogą mieć różnorodny charakter. Wyróżnić można:
  </p>
  <ol>
    <li class="blackp">
      <p class="blackp">
        poziom ulicy - są to zwykle improwizowane walki psów, zazwyczaj
        organizowane przez nastolatków
      </p>
    </li>
    <li class="blackp">
      <p class="blackp">
        hobbyści" z kolei zaczynają organizować miejsce, w którym przeprowadzane
        są walki i hodują własne, wyselekcjonowane zwierzęta. Często otrzymują
        wskazówki od zawodowych organizatorów walk psów.
      </p>
    </li>
    <li class="blackp">
      <p class="blackp">
        profesjonalny organizator walk psów - ma już swoje miejsce prowadzenia
        walk, a także własne, pozyskane metodą selektywnej hodowli psy. Osoba
        taka uczestniczy w zakontraktowanych walkach na zakłady o wysokie stawki
        i sprzedaje swoje stada hodowlane za duże kwoty pieniędzy.
      </p>
    </li>
  </ol>
  <p class="blackp">
    Nie należy także zapominać, że walki psów, szczególnie na tzw. poziomie
    zawodowym, to proceder w międzynarodowy. Jest on obecny nie tylko w wymiarze
    transgranicznym w ramach Unii Europejskiej, ale występuje właściwie na całym
    świecie. Na przykład potomstwo mistrzów walk psów w Stanach Zjednoczonych
    zostało otwarcie wystawione na sprzedaż w Europie w trybie online. Istnieje
    również branża, która rozwinęła się wokół walk psów i zjawiska gloryfikacji
    psów rasy pitbull jako swego rodzaju status symbol, bądź jako psy obronne.
    Towary i usługi oferowane przez tę branżę to kagańce wysadzane kryształami
    Swarovskiego, aż po sprzęt treningowy dla psów, taki jak specjalistyczne
    bieżnie.
  </p>
  <br />
  <h2 style="font-style: bolder; text-align: center">Ochrona prawna</h2>
  <br />
  <p class="blackp">
    W Unii Europejskiej stanowienie prawa w zakresie ochrony gatunków zwierząt
    towarzyszących należy do kompetencji państw członkowskich. Oznacza to, że
    każde państwo będzie miało inne przepisy i kary związane z walkami psów
    i/lub reagowaniem na okrucieństwo wobec zwierząt.
  </p>
  <p class="blackp">
    Ostatnio prowadzone niejawne dochodzenia, na przykład w Holandii, wykazały,
    że aktualnie siatki organizatorów walk psów działają w dużym stopniu pomimo
    prób ukrócenia tego procederu przez organy ścigania zarówno w wymiarze
    państwowym, jak i lokalnym. Nie trzeba chyba dodawać, że osoby zaangażowane
    w walki psów będą również podejmowały wszelkie możliwe działania
    uniemożliwiające wykrycie ich przez organy ścigania. Dzieje się tak nie
    tylko ze względu na same walki, ale również dlatego, że ten okrutny proceder
    jest nierozerwalnie związany z innymi działaniami przestępczymi popełnianymi
    z użyciem przemocy, a zwłaszcza z nielegalnymi grami hazardowymi i innymi
    przestępstwami, które z definicji popełniane są w ukryciu.
  </p>
  <br />
  <h2 style="font-style: bolder; text-align: center">
    Jakie cele stawia sobie koalicja ‘Stop walkom psów’?
  </h2>
  <br />
  <p class="blackp">Chcemy położyć kres walkom psów w Polsce, poprzez:</p>
  <ul>
    <li class="blackp">podnoszenie świadomości społecznej na ten temat;</li>
    <li class="blackp">
      wspieranie organów ścigania w procesie wykrywania walk psów i skutecznego
      ścigania sprawców;
    </li>
    <li class="blackp">
      umożliwić anonimowe zgłaszanie możliwych przypadków walk psów przez
      zostawianie wiadomości w formularzu na stronie;
    </li>
  </ul>

  <p class="blackp">
    Walki psów oraz okrucieństwo wobec zwierząt, jakie się z nimi wiąże, nie
    może mieć miejsca we współczesnym społeczeństwie, w którym psy są
    powszechnie uznawane nie tylko za naszych towarzyszy, ale nawet za
    przyjaciół.
  </p>

  <div class="card-group" style="margin-top: 10%">
    <div class="card" style="border: 0px">
      <img
        class="card-img-top"
        src="img\pressdog1.jpg"
        loading="lazy"
        alt="Card image"
        style="width: 75%"
      />
      <div class="card-body">
        <p class="card-text" style="text-align: left; margin-right: 10%">
          pies z ranami po walkach
        </p>
        <p
          class="card-text"
          style="text-align: left; font-size: 12px; line-height: 18px"
        >
          (kliknij prawym przyciskiem na obraz-> zapisz by pobrać większą
          wersje)
        </p>
      </div>
    </div>
    <div class="card" style="border: 0px">
      <img
        class="card-img-top"
        src="img\pressdog2.jpg"
        loading="lazy"
        alt="Card image"
        style=""
      />
      <div class="card-body">
        <p class="card-text" style="text-align: left; line-height: 18px">
          szczeniak na łańcuchu treningowym
        </p>
        <p
          class="card-text"
          style="text-align: left; font-size: 12px; line-height: 18px"
        >
          (kliknij prawym przyciskiem na obraz-> zapisz by pobrać większą
          wersje)
        </p>
      </div>
    </div>
  </div>
</div>
<!---  END OF BLACK BACKGROUND AREA -->
